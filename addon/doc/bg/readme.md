# Въвеждане на брайл на уникод (UnicodeBrailleInput) #

* Автори: Mesar Hameed, Patrick Zajda, Leonard de Ruijter.
* Изтегляне на [стабилна версия][1]

Тази добавка ви позволява да преобразувате текст от брайл (например
1345-1236-145-1) в брайлови символи на Unicode. Можете също така да
конвертирате текст според текущо избраната входна брайлова таблица.

Целта на тази специализирана добавка е да улесни създаването и подобряването
на брайлови таблици за Liblouis и да предостави автоматизирани тестове на
вашия език. С добавянето на уникод брайлова таблица в NVDA 2017.3, тази
добавка вече не се изисква, тъй като потребителите могат да изберат да
въвеждат брайл с новата таблица. Въпреки това, тази добавка може все още да
е от полза за конвертиране на нормален текст в уникод брайл според конкретна
входна таблица.

## Начин на употреба

* Отворете текстов редактор с поддръжка на Unicode (напр. Notepad++).
* Натиснете NVDA+Ctrl+U или изберете Въвеждане на брайл на Unicode, намиращо
  се в менюто на NVDA, в подменюто Инструменти.
* Изберете дали въвежданото от вас се състои от брайлови точки
  (напр. 1345-1236-145-1) или от обикновен текст според текущата брайлова
  таблица (напр. Датски (Холандия)).
* Въведете брайловия текст под формата на числа или съответно – вашия
  обикновен текст.
* Натиснете OK.
* Необходимите Unicode символи ще бъдат копирани в клипборда, готови за
  поставяне в документа.

## Промени във версия 3.0

* Нов член на екипа по поддръжката: Leonard de Ruijter.
* Добавката е съвместима с Python 3 и следователно – с NVDA 2019.3 и по-нови
  версии.
* Добавена е възможност за създаване на уникод брайл от нормален текст
  според текущо избраната входна брайлова таблица.

## Промени във версия 2.0

* Помощта за добавката е достъпна от мениджъра на добавките.

## Промени във версия 1.1 ##

* Подобрено е забавянето, за да може съобщенията да бъдат изслушвани
  безпроблемно.
* Добавени са много нови преводи.
* Добавена е документация в менюто на NVDA, в подменю Помощ.
* Добавено е поле за отмятане за опционално заместване на брайловия интервал
  (знака 0x2800) с нормалния знак за интервал.
* Клавишните комбинации сега могат да се преназначават с помощта на
  диалоговия прозорец за жестове на въвеждане в менюто на NVDA, в подменюто
  Инструменти.

## Промени във версия 1.0 ##

* Първоначално издание
* Нови езици: френски

[[!tag dev stable]]

[1]: https://www.nvaccess.org/addonStore/legacy?file=unicodeBrailleInput
